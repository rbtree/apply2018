## RBT

Red Black Tree je u potpunosti srpska softverska kompanija koja postoji već 6 godina. Stalno lagano i kontrolisano rastemo, tako da nas sada ima preko 40. Smešteni smo na Zvezdari, u mirnom rezidencijalnom kraju, a nedavno smo otvorili i odeljenje u Čačku. 

Bavimo se proizvodnjom softvera, uglavnom za klijente u SAD. Od prvog dana posvećeni smo pružanju kvaliteta, poštovanju rokova, profesionalizmu i ličnom napretku, i kada god je moguće (a skoro uvek je moguće :) - davanju više od obećanog. Zato imamo kvalitetnu saradnju i dugoročne projekte, koji nam obezbeđuju stabilnost. 

Druženje i pozitivna atmosfera su nam jako važni. Ne zaboravi da na poslu provodiš (bar :) trećinu svog dana - zato se trudimo da sve bude izuzetno, od odnosa sa koleginicama i kolegama do stola i stolice. 

Tehnologije koje primenjujemo se biraju zavisno od potreba samog projekta koji treba realizovati. Uglavnom su to end2end sistemi, koji obuhvataju mobilne aplikacije, web, backend, baze, cloud, APIje... Zato će i tvoje znanje vremenom postati široko i kvalitetno. Ne plašimo se primene najnovijih stvari, kao što smo radili sa npr. elixirom, kotlinom, blockchainom i drugim, i to pre nego što su postale opšteprisutne. 

Ako voliš programiranje i hoćeš da napreduješ - javi se!
